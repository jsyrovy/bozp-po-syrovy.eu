---
layout: default
modal-id: 3
date: 2020-02-11
img: stavby.png
alt: image-alt
category: Koordinace Staveb
description: "<h3>Koordinace BOZP na stavbě má tři fáze</h3>
<p>Proces koordinace BOZP na stavbě má tři základní fáze, kterými jsou: zahájení projektové dokumentace stavby, předrealizační fáze a fáze realizace. Za žádných okolností nelze tyto fáze posloupně měnit, tzn., že vždy se začíná logicky od nominace koordinátora a jeho zapojení do zahájení projektové dokumentace stavby, dále následují přípravy - tzv. předrealizace a pokračuje se samotnou realizací - tedy kontrolami na stavbě. Pojďme si tedy konkretizovat, co jednotlivé fáze zahrnují.</p>

<h4>1. Zahájení projektové dokumentace stavby</h4>
<p>Měli byste vědět, že pokud hledáte koordinátora BOZP pro vaši stavbu, je povinné ho nově nominovat již při přípravě stavby - tzn. při zahájení zpracování projektové dokumentace stavby, nikoliv až v předrealizační fázi, jak tomu bylo dříve. Jedná se o novinku, kterou přinesla novela platná od 1. 5. 2016.
V této první fázi, kdy najdete svého koordinátora BOZP a pověříte ho touto funkcí, by vám měl být maximálně k dispozici už při zpracování projektové dokumentace.
Nejde o to, aby radil projektantovi, jak má stavbu projektovat, ale aby se vyjadřoval k případným bezpečnostním rizikům, které mohou být již ve fázi projektování jasně viditelné.
Cílem této fáze je předejít bezpečnostním hrozbám už v zárodku stavby a tím pádem zlepšení efektivity práce zejména snížením nákladů v případě zjištění bezpečnostních problémů až bude projekt hotový, a zároveň také zvýšení bezpečnosti práce všech zúčastněných stran.</p>

<h4>2. Přípravné práce - předrealizační fáze stavby</h4>
<p>Přípravné práce, nebo také předrealizační fáze stavby, zahrnují následující činnosti:<br><br>
· zpracování plánu BOZP a zásad organizace výstavby<br>
· zpracování přehledu právních předpisů BOZP a předání zadavateli stavby<br>
· předání informací o bezpečnostních a zdravotních rizicích projektantovi<br>
· poskytnutí odborného poradenství a doporučení projektantovi, týkající se požadavků na zajištění BOZP na stavbě, technologických postupů a jiných specifických opatření<br>
· finální kontrola projektové dokumentace stavby a posouzení stavebních a technologických postupů<br>
· zpracování oznámení o zahájení stavebních prací včetně jeho doručení na Oblastní inspektorát práce</p>

<h4>3. Výkonné práce - fáze realizace stavby</h4>
<p>Výkonné práce, nebo také fáze realizace stavby, zahrnují následující činnosti:<br>
· vzájemná koordinace bezpečnosti a ochrany zdraví při práci všech zúčastněných a zavázaných zhotovitelů, kteří na stavbě pracují<br>
· organizace a realizace kontrolních dnů BOZP - součástí je také přímé řešení a konzultace bezpečnosti práce se všemi zhotoviteli stavby<br>
· pravidelná kontrola plnění a případná aktualizace plánu BOZP<br>
· pravidelná kontrola dodržování zásad a povinností týkající se BOZP včetně dokumentace<br>
· pravidelné poskytování informací a osobní konzultace zadavateli stavby týkající se plnění, případně i neplnění, domluvených úkolů a nařízení<br>
· provádění fotografické dokumentace všech zjištěných nedostatků týkající se plnění BOZP<br>
· pravidelná spolupráce se stavebním dozorem</p>"
---
